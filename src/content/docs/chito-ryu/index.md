---
title: Stilarten Chito-ryu
description: Om stilarten Chito-ryu.
---

Universitetets karateklubb (UKK) trener den tradisjonelle karatestilarten Chito-ryu. I Chito-ryu trenes et bredt spekter av teknikker for effektivt selvforsvar, fysisk forstring og styrke av mental konsentrasjon og utholdenhet.

Hos oss vil du lære hvordan tradisjonell karate er bygget opp, med grunnteknikker (kihon-waza), mønster (kata), kamp (kumite), kast og nedtakninger (nage-waza), holde- og kontrollteknikker, frigjøringsteknikker, og bruk av tradisjonelle våpen (kobudo). Du vil lære å stå, gå og slå/sparke korrekt. 

Dette gjør karate til et godt utgangspunkt for selvforsvar. Videre er det glimrende fysisk trening, hvor en trener både styrke, spenst, hurtighet, utholdenhet, bevegelighet og generell kroppskontroll. Det hjelper og på konsentrasjon, fokus og mental utholdenhet, noe som kan komme godt med i en stressende studiehverdag.